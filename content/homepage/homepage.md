---
introText: >
  Vítejte na místě, kde si prohlédnete mou tvorbu a případně si zarezervujete
  termín na jednu ze služeb. Svou práci dělám s láskou a můžete se ke mně
  objednat na tetování, focení nebo si zakoupit jeden z obrazů.
aboutText: >
  Ahoj! Jmenuji se Šárka a umění se věnuji od mých dětských let, kdy jsem si
  prošla školami zaměřenými na výtvarné umění, grafický design, malování. Měla
  bych být grafický designér, ale tetování od toho není daleko!

  Na tetování se mi líbí to, že umí vykouzlit úsměv budoucímu majiteli. Ať už se
  jedná o první tetování či překrytí staršího, tak celkový dojem tvoří atmosféra
  a osobní přístup ke každému z Vás. Neboj se mě oslovit se svým nápadem, ráda
  ti pomohu se splněním přání.

  Tetováním se zabývám od roku 2019. Studio Ink House jsem založila v roce 2021,
  kde tetují i další umělci.

  A co vlastně tetuji? Popravdě? Mám ráda výzvy! Můj oblíbený styl tetování je
  abstrakce a freehand kombinovaný s reálnými prvky, popřípadě barevným
  akvarelem. Mám ráda dotwork, ale nebráním se ani realistice, na kterou se chci
  momentálně soustředit.

  Co se mě a fotografování týče, tak Vás ráda vyfotím! Zaměřuji se na portrétové
  focení, rodinné focení, narozeninové focení dětí, novorozenecké focení,
  svatební focení.

  Takže pokud se ti líbí fotografie z portfolia, vyplň rezervaci a uvidíme se!

  Na stránkách najdeš i obrazy! Obrazy jsou krásným moderním doplňkem Vašeho
  domova. Se svým synem rádi tvoříme obrazy, které se hodí, do každé místnosti!
  Stačí si vybrat barvu.

  Mohu pro Vás uspořádat rodinný workshop, kde si odnesete vlastní obraz,
  vytvořený členy rodiny.
pricingText: >
  Cena tetování začíná na 2000 Kč. Tato minimální cena platí i u drobného
  tetování a je v ní zahrnut veškerý jednorázový materiál použitý během i po
  tetování k jeho ošetření.

  Orientačně, pro představu:


  * Menší tetování 2000Kč - 3500Kč

  * Střední tetování 3500Kč - 6500Kč

  * Větší tetování 6500Kč a více
    Je těžké sestavit univerzální ceník tetování, který by zde byl k nahlédnutí, protože každé tetování je odlišné designem, velikostí a v neposlední řadě jeho náročností. Proto ti cena tetování bude sdělena na konzultaci poté, co si společně upřesníme, jaká je tvá představa.
    V ceně tetování je zahrnuta jedna korekce, která se nevztahuje na místa, na která byl klient upozorněn, že se jich korekce netýká a to z důvodu častého obnovování kůže a tím pádem vypadávání tetovací barvy (týká se rukou od zápěstí - prsty, dlaň, bok ruky, hřbet ruky a chodidel, uši). Korekci tetování může klient využít do 3 měsíců od jeho provedení. Tetování je možné opravit nejdříve za měsíc po jeho provedení, kdy je již kůže zcela zahojená.
photoText: >
  Momentálně hledám modely a modelky na focení. Portrét, svatba, rodinné focení.

  Budu moc ráda, když napíšete a domluvíme se individuálně, cena je
  individuální, protože sbírám zkušenosti do portfolia.
paintingText: >
  Zde najdeš obrazy, které tvořím s láskou. Obrazy, které jsou k dispozici
  najdeš níže, ale abyste o nic nepřišli, tak zde nechám i již prodané obrazy k
  prohlédnutí.
faq:
  - question: 'Není mi 18 let, mohu mít tetování?'
    answer: >
      Občanský zákoník České republiky stanovuje, že nezletilí klienti musí mít
      písemné potvrzení od zákonného zástupce (rodiče). Vytvoř si rezervaci přes
      rezervační systém a stáhni si v záložce „Ke stažení“ Formulář pro
      nezletilé. Vyplněné prohlášení přines s sebou v den termínu. V opačném
      případě musíš přijít se zákonným zástupcem. Tetujeme zákazníky od 15 let.
  - question: Jak se stanovuje cena?
    answer: >
      Cena u složitějších motivů bývá individuální. Závisí na mých zkušenostech,
      přípravě návrhu, složitosti, barevnosti, velikosti, spotřebním materiálu a
      servisu studia. Napiš pro více informací.
  - question: Používáš umrtvení?
    answer: >
      Žádné umrtvovací krémy nepoužívám. Použitím umrtvovacích krémů může dojít
      k nepředvídatelné alergické reakci s fatálními následky, tatérovi se do
      kůže hůře nanáší barva a celý proces se po odeznění umrtvení dále
      komplikuje ve formě větší bolesti u klienta.
  - question: Proč má každý tatér či studio jiné ceny?
    answer: >
      Je důležité si uvědomit, že jsem musela projít řadou kurzů a kvalifikací,
      které stojí desítky tisíc korun. Cena se dále odvíjí od zkušeností a mého
      stylu. Ručím za profesionalitu, kvalitu a sterilní prostředí. Používám
      kvalitní a renomované značky, například tetovací jehly Kwadron, Bishop
      nebo barvy Panthera.
  - question: Jak se starat o tetování?
    answer: >
      Podrobný návod najdeš zde.

      Po dokončení práce ti tatér nové tetování ošetří antiseptickým sprejem a
      aplikuje na něj hojící fólii nebo sprej pro tyto účely. Sprej sleze sám po
      2-3 dnech a je vhodnější v letním období. Fólii na tetování můžete nechat
      až 3-5 dní. Tato fólie tetování chrání před nečistotami z okolí a zároveň
      se na něm nevytvoří tak velký stroupek, což urychluje hojení. Po sundání
      fólie nové tetování jemně omyjte antibakteriálním mýdlem a osušte.
      Tetování není nutné ničím mazat, kůže si se stroupkem snadno poradí sama,
      pokud ho ale mazat chceš, použij Bepanthen Plus (koupíte v každé lékárně)
      a mazej max. 2x denně slabou vrstvou. Pod fólií musí tetování zůstat
      suché, pokud se začne objevovat plazma - průhledná či od tetovací barvy
      lehce zbarvená kapalina, fólii sundejte dříve a nechte tetovaní dýchat.
      Tetování se vyhojí cca do týdne. Zhruba po 3 dnech by se mělo
      zastroupkovat. Stroupky neškrábej a nechej je samovolně odpadnout. Pokud
      bys stroupky škrábal/a, mohli bys s nimi vytrhnout barvu. Je normální, že
      tetování během hojení svědí, může svědit až měsíc po zahojení. Tak dlouho
      totiž trvá, než se pigmenty tetovací barvy smísí s tvými pigmenty a i
      proto je možné tetování opravit až po měsíci, po jeho zahojení.
  - question: "Mohu s\_novým tetováním do vody?"
    answer: >
      S omýváním tetování i doma opatrně, než vypadnou první stroupky, tak
      doporučujeme omezit kontakt s vodou, tzn. dej si spíše sprchu než vanu,
      aby se stroupky ve vodě nerozmočily. Do bazénu ani do rybníku s novým
      tetováním rozhodně nechoď, hrozilo by nebezpečí infekce. Koupat se
      kdekoliv můžeš cca za týden po odpadnutí všech stroupků.
  - question: Bolí tetování?
    answer: >
      Bolest při tetování je velmi individuální záležitost a záleží na více
      faktorech. Co je pro někoho příjemné šimrání, může být pro druhého
      nesnesitelná bolest. Pocitově by se dal samotný proces přirovnat k
      škrábání špendlíkem. Já osobně bych tetování přirovnala k epilaci
      epilátorem, někde to bolí, někde ne. Takhle informace tedy asi není příliš
      vypovídající pro pány, nicméně mně to přijde nejtrefnější. Obecně však
      bolest při tetování závisí primárně na inervaci kůže, jak moc je v daném
      místě propletena nervy, dále na motivu samotném, na jeho umístění a
      velikosti vzoru (velká tetování jsou rozdělena do několika sezení). Bolest
      ovlivňuje samozřejmě i aktuální stav tetovaného. Je dobré se hezky vyspat
      a hlavně se nasnídat!
  - question: Kdy mohu nejdříve sportovat?
    answer: >
      Sportovat můžeš nejlépe po 3 dnech od tetování. Pot novému tetování
      nevadí. Zásadní jsou pouze nečistoty, před kterými musíš nové tetování
      chránit.
  - question: Co když se mi po tetování udělal otok?
    answer: >
      Je možné, že ti tetování po jeho dokončení oteče (to se stává především na
      nohou), nicméně otok zhruba do dne opadne, nové tetování neleduj, otok
      opadne sám poté, co se kůže zklidní.

      Pokud otok neopadne a tetování bude zarudlé i po 3 dnech a na omak horké,
      tak se ti do něj zřejmě dostala nějaká nečistota a tetování se zanítilo, v
      takovém případě si v lékárně kup Betadine (hnědou tinkturu, ne krém) a
      potírejte 3-4x denně. Betadine je roztok proti zánětu a zánět ti z
      tetování vytáhne. Pokud používáš Betadine, tak už nepoužívej nic jiného.
      Tetování by se mělo cca do 3 dnů začít normálně hojit.
  - question: Tetování a domácí mazlíčci
    answer: >
      Na zvířátka si dej pozor, i když jsou domácí a držíš je v čistotě, tak
      přece jen mají tlapky nečisté a jsou tak potenciálním zdrojem infekce. To
      neznamená, že se jim musíš vyhýbat, ale např. je nechovej, pokud je
      tetování právě na předloktí.
  - question: Jak na mě bude barevné tetování syté?
    answer: >
      Co se týče finální sytosti zahojené barvy, tak je dána dvěma faktory.
      Kvalitou barvy a množstvím pigmentu v ní obsažené a tvým vlastním
      pigmentem. Po vytetování se pigment barvy mísí s pigmentem tvým a právě
      tento proces určí finální barevnost. Čili na někom může být stejný inkoust
      o něco málo světlejší, než na někom jiném. Nejvíce je stálost a sytost
      barvy znát na černé. U té používáme produkty s vyšší koncentrací pigmentu
      značky Panthera nebo Dynamic. Tyto barvy vydrží černé i po letech. U
      ostatních barev máme odzkoušené a nedáme dopustit na značky World famous
      Ink, Intenze a Fusion Ink, takže s těmi se u nás setkáš nejčastěji.
  - question: Jak kvalitní používáš barvy?
    answer: >
      Kvalita barev je zásadní pro výsledné tetování a proto vybíráme a
      používáme ty nejkvalitnější inkousty, které jsou na trhu. Na barvách
      rozhodně nemá smysl šetřit, naopak! Mimo to má Evropská Unie velmi přísné
      normy na to, které barvy se do Evropy mohou dovážet a které ne, takže se
      dá říci, že se tady nedá narazit vyloženě na špatnou barvu (nejčastější
      dovoz je USA, státy EU - Itálie, Německo) a jako ve všech odvětvích, tak
      Čína falšuje i tetovací barvy, které ale většina obchodů s tetovacími
      barvami naštěstí neobjednává. Tak právě proto je potřeba barvy pečlivě
      vybírat.

      Všechny tetovací barvy, které používáme jsou veganské, neobsahují žádné
      látky, a to ani stopové množství, živočišného původu a nejsou testovány na
      zvířatech. I to je nedílná složka naší filozofie.
  - question: 'Mám alergii na kovy, mohu mít barevné tetování?'
    answer: >
      Raději ne. Alergické reakce na tetovací barvu jsou vzácné a objevují se
      zřídka (nejčastěji jsou na červenou, modrou a zelenou barvu, které mohou
      obsahovat kovy (kobalt, chrom, mangan nebo nikl), bílá barva obsahuje oxid
      titaničitý (TiO2), který se ale běžně používá v potravinářství a
      opalovacích krémech. Většina lidí na jmenované příměsi alergickou reakci
      nemá, není však možné vyloučit všechny a bohužel neexistuje cesta, jak
      zjistit předem, jestli alergická reakce nastane nebo ne. Pokud jsi se již
      v minulosti s nějakou podobnou alergickou reakcí na kovy setkal/a, tak se
      vyhni barevným odstínům, v černé barvě žádné takové alergeny nejsou.
---

